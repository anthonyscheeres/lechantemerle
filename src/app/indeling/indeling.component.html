
<article class="articleleft">
  <h3>INDELING</h3>
  <h4>Begane grond </h4>
  <p>
    Het landhuis heeft een karaktervolle entree. De vestibule met zijn stoere ronde eikenhouten voordeur en robuuste omlijsting, leidt u naar de hal met een imposant trappenhuis, waar de prachtige glas in lood ramen zorgen voor een subtiel gefilterd licht. Vanuit hier kijkt u tot aan de bovenste verdieping. Links van de hal ligt de werkkamer, in een nis bevindt zich de garderobekast en de toiletruimte. De originele Engelse wastafel staat separaat in de nis. Verder biedt de hal u toegang tot de living, de eetkeuken en de kelders. De vestibule is voorzien van origineel marmer en de hal van origineel marmer in zwart/wit. De werkkamer is de voormalige herenkamer/bibliotheek en voorzien van een grote openhaardpartij met een prachtige schouw, een erker met glas in loodramen, een eiken vlakverdeling in het plafond en een ingelegde massief eiken parketvloer. Bij binnenkomst links van de woonkamer, welke is voorzien van massief eikenhout parket, treft u een grote openhaardpartij met schouw, geflankeerd door inpandige oude originele handgemaakte eiken vitrinekasten. Het woongedeelte rechts is voorzien van zwart/wit gelakte vloerdelen en openslaande deuren leiden naar een van de authentieke terrassen. De woonkamer heeft voldoende ruimte voor 2 zithoeken, een bij de open haard en een bij de openslaande deuren. De woonkamer heeft een lichte en serre-achtige sfeer door de royale –in ruiten onderverdeelde- ramen met een heerlijk vrij uitzicht over het park en de tuin. De tuin rondom het landhuis heeft meerdere ruime plekken om te vertoeven. De eetkamer, direct grenzend aan de halfopen keuken, past perfect bij de sfeer van het huis. De praktische keuken is voorzien van alle benodigde apparatuur. In een achterwand bevinden zich de koelkast met vriesvak, oven, aparte magnetron en servieskasten. In de eetkamer en keuken liggen Engelse V&B plavuizen in zwart/wit. Vanuit de keuken heeft u toegang tot de achtertuin.

  </p>
  <h4>Kelder </h4>
  <p>
    De kelder op stahoogte is ingedeeld in 2 vertrekken, beide voorzien van een raam. Kelder I is de wijnkelder en kelder II in gebruik als opslagruimte, is ook vanaf buiten bereikbaar. Tevens bevinden zich hier de aansluitingen voor wasmachine en droger, een uitstortgootsteen, C.V.-opstelling (2 ketels) en de meterkast.

  </p>
  <h4>1e Verdieping </h4>
  <p>
    Een sierlijke bordestrap voert u naar de verdieping. Bij de trapopgang springt onder meer het fraaie glas-in lood en de afwerking van de leuning in het oog. De ruimtelijk opgezette vide is voorzien van een massief ingelegde parketvloer en geeft toegang tot het grote balkon, de 3 slaapkamers en badkamer. Tevens bevindt zich hier het 2e toilet. De ouderslaapkamer (I) is ook te bereiken via een opkamer, welke ingericht is als walk-in-closet. Deze royale lichte slaapkamer is voorzien van een massief eiken ingelegde parketvloer en heeft een open verbinding naar de badkamer. De badkamer is voorzien van een grote douche, bidet, 2 wastafels, een verhoogd gelegen ligbad en Engelse V&B plavuizen (anti slip) in zwart/wit. De badkamer is ook te bereiken vanaf de vide. Slaapkamer II heeft twee inbouwkasten, (in 1 ervan bevindt zich een wastafel) en heeft een romantisch balkon. Hiernaast bevindt zich slaapkamer III.

  </p>
  <h4>  2e Verdieping </h4>
  <p>
    Onder de trap naar deze verdieping is een trapkast. Riante open sfeervolle middenzolder met dakkapel en uitstortgootsteen. Aparte voorzolder (thans in gebruik als hobbyruimte) met vaste kasten en veel bergruimte. Recht tegenover de trapopgang treft u slaapkamer IV welke is voorzien van een vaste wastafel. Slaapkamer V bevindt zich links naast het trapgat (de vroegere dienstbodekamer) met vaste wastafel, welke uitermate geschikt is om een 2e badkamer te realiseren. Boven slaapkamer IV is een zeer ruime bergvliering (deels stahoogte) voorzien van meerdere houten stellages.

  </p>
  <h4>Outdoor </h4>
  <p>
    Het gehele perceel is aan de straatzijden afgescheiden door een gemetselde muur, de oprijlaan biedt ruimte aan meerdere auto’s. De tuin is prachtig volgroeid, door de verschillende mooie oude bomen waant u zich in een bosrijke omgeving. Er zijn diverse terrassen en de grote van de achtertuin met gazon is meer dan riant te noemen.

</article>

<article class="articleright">
  <h3>
    Offerte of vragen?
  </h3>
  <p>
    Bel nu -- 0172 6056 24 !! -- <a href="#">Meer..</a>
  </p>
</article>

<article class="articleright">

  <h3>SFEERVOL VRIJSTAAND LANDHUIS</h3>
  <p>
    <ul>
      <li>Karaktervolle, stijlvolle architectuur</li>
      <li>Hoge vertrekken, gave vloeren, muren en plafonds en schitterend glas in lood werk</li>
      <li>Veel leefruimte binnen en buiten met optimale privacy</li>
    </ul>
</article>
<script>
        var coll = document.getElementsByClassName("collapsible");
        var i;

        for (i = 0; i < coll.length; i++) {
            coll[i].addEventListener("click", function() {
                this.classList.toggle("active");
                var content = this.nextElementSibling;
                if (content.style.maxHeight) {
                    content.style.maxHeight = null;
                } else {
                    content.style.maxHeight = content.scrollHeight + "px";
                }
            });
        }
</script>
